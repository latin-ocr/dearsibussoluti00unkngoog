—25—

tribrachus patitur numerorum licentiam, ut enclitica in priore
arsis syllaba ponatur, ea in dactylis primi pedis nobis duobus
versibus indubitatis tradita est: Pac. v. 444 εἴ τις ἐπιθυμῶν et
Thesm. v. 335 εἴ τις ἐπιβουλεύει. Excusationem huic libertati
inde fieri mihi verisimile est, quod pronomen τις efficiat gra-
viorem enuntiati partem atque ita graviore voce pronuntiari
possit. Ter arsis syllabae singulis vocibus monosyllabis expressae
sunt, quae arcte inter se cohaerent et quasi unam formant
voculam bisyllabam: Ach. 914 καὶ σέ γε; Thesm. 486 κᾷθ’ ὅ
μέν; Plut. 473 καὶ σύ γε.

Priusquam solutionum, quarum altera in syllaba terminatur
vox bisyllaba, fusius exponam condicioneS, errorem refutabO, de
quo Engerus in disputatiuncula sua lectoribus persuadere studet.
Cum enim voces bisyllabae maximam partem compositae sint ex
binis monosyllabiS, in hac compositione causam positam esse
contendit, cur hanc solutionem ut legitimam poe‘ta probaverit.
Ex eis ipsis, quae adhuc de tribrachorum solutionibus disputavi,
facile sequi nobis videtur verbi alicujus compositionem ita non
talis libertatis excusationem afferre posse, ut contra, si re vera
de verbi compositione cogitetur, hoc solutioni obstaculo esse
debeat. Nam ubique servata est regula, ne arsis solutae syllabae
umquam duobus tribuantur vocabuliS, quae non aliquo con-
tineantur vinculo neve unquam ob eam rem prior arsis solutae
syllaba enclitica exprimatur, quae antecedenti sese acclinans
vocabulo ab insequente sejuncta sit. Ac profecto ipse Engerus
intellexit, quam statuit regulam, eam non usquequaque sustineri
posse atque cum plures versus voce ἀλλὰ inchoari videret, hanc
certe voculam, etsi composita non esset, justum ordiri pedem
concessit. At mihi quidem illam regulam funditus perversam
esse persuasum est, cum Aristophanem non multum curavisse ex
insequentibus exemplis appareat, quomodo conjunctiones et pro-
nomina trochaei explentia tempora (neque vero pyrrichii ut ὅτι ὅτε,
quod Engerus contendit) versuum initiis insereret, modo expedite
ac libere pronuntiari et cum insequentibus conjungi possent.

Ceterum ne in his quidem plerisque solutionibus difficile
erit excusationis quasdam causaS, quibus saepius solutionibus

