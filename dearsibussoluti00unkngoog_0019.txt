Aristophanearum libro pag. 117 proposuit emendationem νὴ Δία
πάνυ παχύ, eam libentissime accipio sed ita ut inversis vocabulis
scribere malim παχὺ πάνυ; sic enim oritur soluti0, qualem ut
legitimam attulimus in Thesm. v. 916 ταχὺ πάνυ.

Non minus depravatis numeris laborat LyS. v. 102 ὁ γοῦν
ἐμὸς ἀνήρ, quem Engerus recto judicio Aristophaneae consue-
tudini non respondere ratus ita emendare studuit ut proponeret
oe γοῦν ἐμαυτῆς, quam conjecturam ego libentius amplector quam
emendationem a Bergkio tentatam in Zimmermanni diurnis 1835,
p. 948 ὅ γοῦν ἐμὸς ἁνήρ proponente.

Omnibus recentioribus editoribus omnibus numeris absolutus
videtur esse Av. v. 1575, quem sic legimus in libris: ἐμοῦ (γ’) ὅτι
τὸν ἄνθρωπον ἄγχειν βούλομαι. In hoc versu alterius pedis
solutio tantum abest, ut Aristophanis sapiat usum, ut contra
talis insoliti tribrachi par exemplum per omnes ejus fabulas
non reperias Itaque eum ea, qua codicibus exhibetur forma,
probum esse etiam atque etiam nego atque cum Richtero (Vesp. 853)
qui primus de versus sanitate dubitavit, scribatur propono, ὁτιὴ
τὸν ἄνδρ’ ἀπάγχειν βούλομαι.

Denique ut ostendam, ad quas incredibiles conjecturas
homines docti in nostri fabulis emendandis versantes interdum
progressi sint opinione ducti, Aristophanem omnibus syllabarum
longarum solutionibus veniam concessisse, duas nuper a Mei-
nekio in vindiciarum libro publicatas afferam atque inquiram
lectiones, In Nub. v. 663 suo jure improbandum esse ratus
anapaestum a tribracho exceptum rectam denique hujus loci
emendationem invenisse sibi videtur, cum conjicit ἀλέκτορα κατὰ
τοῦτον. Nimirum ignorabat, Aristophanem non usque eo licen-
tiae progressum esse, ut longae solutae syllabas breves in duo
distribueret vocabula, quae nulla ne minima quidem necessitate
continerentur. Itaque pro eo, ut emendatiorem redderet versus
rhythmum, etiam magis insolitam versui intrusit pedis solu-
tionem. Haud scio an pridem hujus loci recta lectio inventa
sit G. Hermanni sagacitate, qui scribit: ἀλεκτρυόνα καὶ ταύτὸ
καὶ τὸν ἄρρενα (cf. caput in quo agitur de proceleusmatico).

Etiam graviorem notam meruit Meinekius ob conjecturam

