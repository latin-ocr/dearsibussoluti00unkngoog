430-

Jam accedens ad solutiones examinandae, quarum in altera
syllaba longius terminatur vocabulum, illud mihi praemonendum
esse videtur, talem hujus pedis solvendi rationem eo magis habere,
in qua offendamuS‚ cum semiquinariae caesurae maxime repug-
nent, quam ad pedis solutiones non minimum valuisse inde
elucere mihi videtur, quod longe maxima pars dactylorum, quos
modo tractavimus, divisorum ita est conformata, ut in longae
loco terminetur longius vocabulum atque prior brevis syllaba
paene in omnibus omnino solutionibus conjungenda sit cum
sequente verbo. Quod quia prorsus neglegitur, cum longius
verbum in altera dactyli syllaba terminatur, non possum non
ejusmodi solutiones ab initio in suspicionem vocare. Ac primum
quidem nulli adhuc homini critico suspecta videbatur lectio Ran.
v. 1436 ἥντιν’ ἔχετον, in quo sane quidem dactyli syllabas elisione
arctissime cohaerere haud nego, Sed cum in tertio pede nullum
neque tribrachi neque dactyli simile inveniatur exemplum, haud
scio an meo jure contendam concinnius procedere versus numeroS‚
cum mutata verborum collocatione scribimus ἥντιν’ ἔχετον περὶ
τῆς πόλεως σωτηρίας, ut in primum pedem talibus solutionibus
abundantem transferamus illum dactylum. Simul recepimUS‚
quam Wecklein in Museo Rhen. XXIII, 547 proponit conjecturam
σωτηρίαν in σωτηρίας mutandum esse probabiliter docens, Sic
habes versus structuram similem ac in Av. v. 1588, quem cum
Kockio scribendum esse putamus περὶ τοῦ πολέμου διαλλαγῆς
(cf. pag. 18).

Alia insolita in hoc pede nobis praesto est dactyli forma
in Eccl. v. 532 ἀλλ’ ἔστιν ἐνταῦθά τι κακόν, quam lectionem
optimorum codicum autoritate firmatam integram Bergkius et
Dindorfius in textum receperunt. Jam pridem in tertii pedis
solutione offenderat Bothius‚ qui levi corrigens manu scripsit
ἕνταυθί cetera versus verba intacta relinquens Eum secuti
sunt ex recentioribus editoribus Meinekius et Blaydesius nescii tali
modo insolentis dactyli loco anapaestum inferri in versum Aristo-
phaneae consuetudini etiam magis repugnantem (vide disputa-
tionem Curtii Bernhardii jam saepius citatam). Eadem de causa
notam meruit Cobetus et qui ejus conjecturam amplexus est

 

